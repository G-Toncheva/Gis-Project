## 1 Разписване на заданието за задачата в документ, както и обосновка защо студента иска да разработи това;
Целта на проекта е да се разработи софтуерно решение за оптимизиране на доставките на пратки в град София чрез използване на пощенски офиси на куриерска фирма Еконт. Проектът включва следните основни етапи:
1.	Изчистване на данни за пощенски офиси: Извличане на данни от вътрешни бази данни на Еконт, които съдържат информация за адресите и координатите на голям брой пощенски офиси в София.
2.	Избор на Еконт пощенски офиси: От изчистените данни да се изберат тези, които са принадлежащи на Еконт, чрез филтриране на името на куриерската компания.
3.	Избор на 5 случайни офиса: След успешното филтриране да се изберат 5 различни пощенски офиса на Еконт на случаен принцип, които ще служат като начални и крайни точки за определяне на маршрутите за доставка.
4.	Изтегляне на данни за улиците в София: Използвайки географски данни или API от картиране на град София, да се изтеглят и запишат данни за улиците в града на SQL сървър, които ще бъдат включени в маршрутните изчисления.
5.	Начертаване на маршрут за доставка: Използване на алгоритми за оптимизация на маршрут за определяне на маршрут между избраните 5 офиса. Резултатът от алгоритъма да се визуализира на карта, като се отбелязват точките, както и препоръчителния маршрут.


Изборът на задачата е базиран на желанието да се приложат и разширят знанията и уменията, придобити в рамките на курса по ГИС. Проектът ще включва всички важни етапи на работа с географски данни и технологии, които са акцентирани в курса, като 
1.	Изчистване и обработка на данни: Необходимостта от събиране и обработка на географски данни за пощенски офиси и улици в София е основен етап, който изисква умения в работата с географски информационни системи.
2.	Анализ и филтриране на данни: Идентификацията и филтрирането на пощенски офиси на конкретна куриерска компания (Еконт) изисква анализ на данните и прилагане на методи за селекция и филтрация.
3.	Използване на географски данни за оптимизация на маршрути: Изборът и прилагането на алгоритми за оптимизация на маршрутите представлява приложение на теоретичните знания, придобити в курса по ГИС, за решаване на реални проблеми в логистиката и транспорта.
4.	Визуализация и анализ на резултатите: Визуализацията на оптимизираните маршрути на карта и анализът на резултатите са ключови стъпки, които изискват умения в работата с географски данни и технологии за представяне на информацията.


## 2 Събиране и обработка на данни
търсене на данни, изчистване на данни, георефериране на данни от csv формати; или изчертаване на данни по предварително задание от примерните проекти;
Данните за пощенските офиси съм получила от преподавателите по ГИС. В проекта за онлайн карта на София, която визуализира пощенските офиси и улиците, се наложи да преобразувам координатните системи на данните за офисите от EPSG:7801 към EPSG:4326. Това преобразуване беше необходимо, за да се осигури съвместимост с използваната карта в Leaflet, която работи с координати в EPSG:4326 (географски координати).
За улиците в София използвах Python скрипт, който изтегли данни от OpenStreetMap чрез библиотеката Overpass API и ги качих в SQL сървър (PostgreSQL с разширение PostGIS) чрез различни конфигурации на заявките към API-то на Overpass.
Overpass е публично достъпно API за извличане на данни от OpenStreetMap (OSM). То позволява на потребителите да правят сложни заявки към базата данни на OSM и да изтеглят различни видове географски данни като улици, сгради, точки от интерес и други.
Освен това намерих данни за улиците и от преподавателите, както и прегледаф от българския сайт на Агенцията “Пътна инфраструктура” (АПИ) раздел Географска инхолмаионна система, но за съжаление не намерих търсенето (имам подозрения, че информацията публикуване е shapefile и не се чете).
Тези данни са комбинирани и обработени за да изпълня условията на проекта.


## 3 Анализи
В рамките на проект за беше проведен анализ за изчертаване на маршрут между пет пощенски офиса в град София. Използвайки алгоритъма на Дийкстра, който е широко за намиране на път в граф, се изчертава маршрут между пет случайно избрани пощенски офиса. Този подход демонстрира как ГИС технологиите и алгоритми могат да бъдат успешно интегрирани за решаване на реални проблеми в транспорта и логистиката.


1. Визуализация на данни

Данните за пощенските офиси и улиците в София бяха визуализирани върху карта с помощта на ГИС JavaScript код. Това позволи по-лесно разбиране на пространственото разпределение на обектите и идентифициране на потенциални проблеми или възможности за оптимизация. 
Използвани Инструменти и Технологии
Python: За извличане и обработка на данни от OpenStreetMap чрез библиотеката overpy.
PostgreSQL с PostGIS: За съхранение и пространствени анализи на географските данни.
QGIS: За визуализация и допълнителни ГИС анализи.
JavaScript и Leaflet: За интерактивна визуализация на картите и резултатите от анализите в уеб среда.


## 4 Онлайн карта
За създаването на онлайн карта, която визуализира данните за пощенските офиси и улиците в София, ще използвах JavaScript библиотеката Leaflet. 
Стъпки за създаване на онлайн карта:
Създаване на HTML файл: В който е вградена картата.
Интегриране на Leaflet: Включване на необходимите библиотеки и стилове.
Добавяне на карта и слоеве: Визуализиране на данните за пощенските офиси и улиците.
Интерактивност: Добавяне на бутони, изскачащи съобщения и други интерактивни


## 5 Изводи

Онлайн карта с използване на алтернативен подход за маршрутизация
За създаването на онлайн карта, която визуализира данните за пощенските офиси и улиците в София, използвах JavaScript библиотеката Leaflet. В рамките на проект беше проведен анализ за изчертавене на маршрут между пет пощенски офиса в град София. Предпочетох използването на алгоритъма на Dijkstra вместо на A*. Причината за това е, че алгоритъмът на Dijkstra е подходящ за намиране на най-краткия път в граф с неотрицателни тегла на ребрата и не изисква допълнителна информация за оценка на разстоянията, както е при A*. В моя алгоритъм се взема предвид само дължината на ребрата, без да се използват допълнителни тегла или оценки. Алгоритъмът използва приоритетна опашка, за да избира следващия възел за обработка, като винаги избира възела с най-малка текуща оценка на разстоянието. Ако теглата на ребрата са неотрицателни, алгоритъмът гарантира, че веднъж определеното най-кратко разстояние до даден възел няма да се промени.


Изводи:

1.	Алгоритъмът на Dijkstra е по-прост за реализиране в случаи, когато липсват допълнителни оценки за оптимизация на пътя.
2.	Този алгоритъм е ефективен и надежден за графи с неотрицателни тегла на ребрата.
3.	Изборът на Dijkstra гарантира намирането на най-краткия път, когато теглата на ребрата са единственият фактор, който трябва да се вземе предвид.
